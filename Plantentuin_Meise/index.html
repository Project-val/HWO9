<!DOCTYPE html>
<html>
<head>
<meta charset="utf-8">
<meta name="description" content="plantentuin meise heeft een arsenaal aan eeuwenoude alsook uitzonderlijke planten waaronder de gekende arendskelk">
<meta name="keywords" content="planten, tuin, plantentuin, Meise, onderzoek, wandelen, tuiniers, wetenschap, plantenwereld, botanisch, biodiversiteit, ecosystemen, europa, brazilië, centraal-afrika, specimen, natuur, grasland, plantensoorten, klimaat, scholen, evenementen, bedrijf organisatie, fotografie, filmmaker">
<title>Plantentuin Meise</title>
</head>
<!--Index: algemene voorstelling plantentuin meise-->
<body>
<section id="header" class="header">
<header>
<img src="Afbeeldingen/logo_plantentuin.jpg" alt="logo Plantentuin Meise" width="200" height="100">
</header>
</section><br>
<div id="nav">
<nav>
<a href="index.html">Wie zijn wij</a><br>
<a href="info.html">Info</a><br>
<a href="galerij.html">Galerij</a><br><br>
</nav>
</div>
<section id="intro" class="titel2 titel4 body">
<h2>Plantentuin Meise stelt zich voor</h2>
<h4>Wandel vol verwondering</h4>
<p>Al eeuwenlang verzamelen, verzorgen en bestuderen we planten. Waar Plantentuin Meise vandaag staat, is het resultaat van de passie en inspanningen van vele generaties tuiniers, wetenschappers, collectiebeheerders, technische en ondersteunende staf én een groot aantal 
vrijwilligers. Samen delen we een belangrijke missie: het behoud van onze plantenwereld voor toekomstige generaties.</p>   
<h4>Wetenschap ten dienste van de maatschappij</h4>
<p>Botanische tuinen vormen een belangrijke schakel in het behoud van de biodiversiteit. Onze wetenschappers bestuderen uitgebreide collecties planten, wieren en paddenstoelen om de soortenrijkdom in kaart te brengen.  Alles start met een correcte identificatie. 
Plantentuin Meise is toonaangevend bij het onderzoek naar wilde soorten koffie, bananen, bonen en eetbare paddestoelen. Deze soorten bezitten nog eigenschappen die bij onze cultuurgewassen verloren gingen, wat van belang kan zijn voor de voedselzekerheid van toekomstige 
generaties. Soorten zijn ook de bouwstenen van ecosystemen. Als teveel soorten verdwijnen, komt een ecosysteem in gevaar. In de Plantentuin onderzoeken we hoe ecosystemen functioneren en hoe we ze kunnen beschermen. Goed werkende ecosystemen kunnen de effecten van 
klimaatverandering verzachten.</p>    
<h4>Bewaren voor de toekomst</h4>
<p>De levende collecties van Plantentuin Meise omvatten meer dan 8.000 verschillende plantensoorten in open lucht en  meer dan 12.000 soorten uit (sub)tropische gebieden in onze serres, waaronder heel wat bedreigde soorten. De zadenbank bewaart, voor een verre toekomst, 
zaden van een duizendtal wilde plantensoorten. Het Herbarium herbergt bijna 4 miljoen specimens, waaronder het grootste rozenherbarium ter wereld en belangrijke historische collecties uit Europa, Brazilië en Centraal-Afrika. Meer dan 3 miljoen specimens zijn 
gedigitaliseerd, waardoor ze makkelijk geraadpleegd kunnen worden. De bibliotheek en de archieven van Plantentuin Meise zijn toonaangevend in Europa, met meer dan 200.000 werken van de 15de eeuw tot vandaag.</p>    
<h4>Wild Meise, een stukje puur natuur</h4>
<p>Binnen zijn 92 ha koestert en beheert Plantentuin Meise ook een gebied met wilde natuur.  In de graslanden en bossen vind je meer dan een derde van alle wilde plantensoorten die in België voorkomen en meer dan 750 verschillende soorten schimmels en korstmossen. 
Door de verscheidenheid aan plantensoorten en habitats heeft een diversiteit aan insecten en andere dieren, waaronder diverse soorten vleermuizen, hun thuis gevonden in het domein. Wild Meise is een uitstekende plek om biodiversiteit te onderzoeken en om de impact van 
de klimaatverandering te monitoren.</p>     
<h4>Toeristische attractie met een missie</h4>
<p>Elk seizoen opnieuw genieten onze bezoekers van de schoonheid van de planten en de omgeving. Meer dan 240.000 bezoekers per jaar, dat moet je verdienen. Het Plantentuinteam maakt er zijn missie van om bezoekers en planten te ‘verbinden,’ om hen bewust te maken van 
het belang van planten voor de biodiversiteit. De diverse wandelingen, al dan niet met gids, staan garant voor enkele ontspannende en leerrijke uren: genieten van natuur en erfgoed, ontdekken via informatiepanelen en interactieve elementen. Ouders en kinderen worden 
meegenomen op avontuur met Amaryllo, koning van het plantenrijk. In de Rozentuin vertellen we over de geschiedenis van onze tuinrozen. In de Culinaire Tuin maakt de bezoeker kennis met de diversiteit van planten als voedsel. Het HOUTlab is een uniek interactief museum 
waar je alles ontdekt over hout, een duurzame grondstof. Plantentuin Meise biedt een uitgebreid programma voor scholen, van basisonderwijs tot hoger onderwijs, en een veelheid aan evenementen en workshops gericht op zowel het grote publiek als de meerwaardezoeker.</p>     
<h4>Een uniek historisch landschap</h4>
<p>Een extra troef is de unieke omgeving waarin de Plantentuin is ingebed, ontstaan door de fusie van twee voormalige kasteeldomeinen. Het domein had gedurende een periode zelfs een koninklijke bewoner: prinses Charlotte, zus van koning Leopold II en schoonzus van de 
wereldberoemde Sissi.  Er zijn nog heel wat relicten uit het verleden bewaard gebleven in het domein.  Het landschap is sinds 1967 ook beschermd.</p>    
<h4>Een MICE-locatie met potentieel</h4>
<p>De uitgelezen combinatie van schoonheid en rust maken van Plantentuin Meise het perfecte decor voor allerlei evenementen, zowel privé als zakelijk. Bedrijven en organisaties kiezen voor onze locatie voor de lancering van nieuwe producten en andere feestelijke 
gelegenheden, voor teamdagen en familiedagen. De tropische vegetatie in het Plantenpaleis en de historische gebouwen inspireren fotografen en filmmakers. De belangstelling voor deze bijzondere plek als locatie voor vergaderingen en conferenties groeit. Door voor de 
Plantentuin te kiezen, dragen onze gasten rechtstreeks bij tot het behoud van de biodiversiteit voor toekomstige generaties.</p>
<iframe src="https://www.plantentuinmeise.be/nl" width="650" height="1250"></iframe><br>
</section>
<section id="footer" class="footer">
<footer>
<p>Agentschap Plantentuin Meise<br>
Nieuwelaan 38<br>
1860 Meise<br>
02 260 09 70 (algemeen nummer)<br>
02 260 09 20 (administratieve diensten)</p>
<a href="mailto:info@plantentuinmeise.be">Stuur ons een e-mail</a><br>
<p><h6>© Plantentuin Meise, BE0540708286, Nieuwelaan 38, 1860 Meise</h6></p>
</footer>
</section>
</body>
</html>